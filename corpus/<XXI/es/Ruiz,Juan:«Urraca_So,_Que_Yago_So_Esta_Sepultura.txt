«Urraca so, que yago so esta sepultura:
en cuanto andude el mundo, ove viçio e soltura.
Con buena rrazón munchos casé e non quis' locura;
¡cay en una ora so tyerra del altura!
»¡Prendiome syn sospecha la muerte en sus rredes!
Parientes e amigos ¿aquí non me corredes?
Obrad bien en la vida, a Dios non lo erredes:
que byen como yo morí, asy todos morredes.
El que aquí llegare, ¡sí Díos le bendiga!
E ¡si l' dé Dios buen amor e plaser de amiga!
Que por mí, pecador, un Pater noster diga;
si dezir non lo quisiere ¡a muerta non maldiga!»